---
title: "O nas – Punkt Kultury"
layout: default
permalink: o-nas/
active: "o-nas"
---


<section class="heading intro">
    <div class="content">
        <h1>O nas</h1>
    </div>
</section>


<section class="heading">
    <div class="content">

        <div class="grid">
            <div class="grid__item seven-twelfths portable--one-whole">
                <p>Fundacja <strong>PUNKT KULTURY</strong> to nic innego jak nowa kreatywna przestrzeń wśród istniejących struktur i instytucji trzeciego sektora. Powstała na początku 2013 roku w Krakowie, a jej założyciele pragnęli zaangażować się nie tylko w akcje uświadamiające relatywizm kulturowy. Chcieli przede wszystkim aktywnie działać na gruncie zagadnień migracyjnych oraz pracować na rzecz mniejszości narodowych i etnicznych w Polsce, a także nawiązywać i utrzymywać kontakty ze środowiskami polonijnymi oraz wspierać kulturę polską za granicą.</p>

                <p>Społeczeństwo europejskie – szczególnie teraz – każdego dnia stawia czoła wyzwaniu współistnienia obok siebie wielu kultur, uczymy się, jak wiele zjawisk zależnych jest warunków geograficznych czy historycznych. Sprawdzamy nasze granice otwartości na innych. Wraz z rosnącą ilością imigrantów i uchodźców podejmujemy coraz to nowe dyskusje o prawach człowieka, naszych humanitarnych obowiązkach i zwyczajnych codziennych lękach.</p>

                <p>Dlatego zadania, które przed sobą stawiamy, to nie tylko zwykła działalność badawcza czy analizy naukowe, które poszerzą ogólną wiedzę o kondycji współczesnych społeczeństw. Wiemy, jak ważna jest edukacja, działalność prospołeczna i aktywizująca. Dlatego wśród naszych projektów znajdują się festiwale kultur, koncerty muzyczne, projekcje filmowe, slajdowiska, warsztaty kulturowe dla dzieci i dorosłych, warsztaty filmowe i kulinarne oraz wiele innych. Staramy się przedstawiać bogactwo i różnorodność kultur, uczyć się nawzajem i innych otwartego i krytycznego spojrzenia na zagadnienia społeczne i etniczne. Ponieważ wierzymy w konieczność i możliwość spotkań ponad różnicami i podziałami, pragniemy stworzyć owo miejsce-punkt, w którym spotkają się różne kultury, różne tradycje, różne religie, różne obyczaje, różne światy.</p>

                <p>Działamy wielotorowo – dumni z polskiej kultury chcemy propagować ją poza granicami kraju oraz wśród obcokrajowców w Polsce. Na własnym podwórku podejmujemy działania mające na celu przybliżenie różnorodności kulturowej świata. Niezwykle istotne jest dla nas również podtrzymywanie polskiej tożsamość poza granicami kraju poprzez włączanie się w działania organizacji polonijnych, festiwale polskie na obczyźnie, organizowanie spotkań i dyskusji.</p>

                <p>Choć Polska wciąż jest krajem kulturowo homogenicznym, to rozbudzanie zainteresowania tym, co obce, inne i mało znane oraz powiększanie zasobu wiedzy na temat mniejszości etnicznych i narodowych, grup imigranckich, ich kultur i tradycji są jednymi z najlepszych sposobów na budowanie naszego kapitału społecznego. Wszystko to służy pełniejszemu, bardziej wartościowemu i świadomemu życiu w świecie wzbogacanym różnorodnością innych ludzi. Stajemy się uczestnikami nowej wspólnoty, nowego społeczeństwa. Chcemy, żeby ludzkie postawy i osobiste wybory wynikały z wiedzy i zrozumienia, a nie były jedynie pokłosiem negatywnych stereotypów.</p>
            </div>

            <div class="grid__item five-twelfths portable--one-whole">
                <div class="sidenotes">
                    <h2>Nasze cele</h2>
                    <ol class="loose">
                        <li>Popularyzacja i przybliżanie kultury i tradycji polskiej za granicą oraz tradycji i kultur obcych w Polsce</li>
                        <li>Podejmowanie działań na rzecz integracji międzykulturowej oraz wzajemnej tolerancji</li>
                        <li>Walka z nieświadomością oraz obalanie stereotypów w aspekcie religii, kultury i społeczeństwa</li>
                        <li>Budowanie relacji wśród społeczności obcokrajowców, promowanie polskiej kultury wśród obcokrajowców w Polsce</li>
                        <li>Działanie w obszarze popkultury i kultury masowej</li>
                        <li>Promowanie kultury regionalnej i lokalnej</li>
                        <li>Budowanie tożsamości narodowej i kulturowej</li>
                        <li>Ukazywanie i promowanie kultury ponadnarodowej (ponad podziałami) w sztuce, muzyce, fotografii, filmie i innych dziedzinach działalności artystycznej</li>
                        <li>Badania porównawcze cywilizacji</li>
                        <li>Współpraca z mniejszościami kulturowymi, religijnymi, społecznymi i etnicznymi</li>
                    </ol>
                </div>
            </div>
        </div>
    </div>
</section>